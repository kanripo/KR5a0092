# -*- mode: mandoku-view -*-
#+TITLE: 太上洞玄靈寶無量度人上品妙經註 Taishang dongxuan lingbao wuliang duren shangpin miaojing zhu
#+DATE: 2015-08-28 23:36:47
#+PROPERTY: BASEEDITION HFL
#+PROPERTY: WITNESS YP-C
#+PROPERTY: LASTPB  <md:KR5a0092_HFL_000-005b>
#+PROPERTY: JUAN 1
<md:KR5a0092_HFL_001-001a>¶<pb:KR5a0092_YP-C_02kangji-06-0004a>
重刊道藏輯要
太上洞玄靈寶无量度人上品妙經註卷上¶
　　　　　　　　　　　　　　　上陽子陳觀吾註¶
　上陽子曰太唯道最大上天地獨尊洞无¶所不通玄其妙難
　述靈變化莫測感而遂¶通寶難得之物人所珍愛无量豈可
　猜量¶度人從凡入聖上品天下无雙妙含靈毓¶秀之物經河
　筏天梯之用總而釋曰最尊¶極貴通靈變化先天眞一成丹
　之正道如¶上乃爲大根上士者説是謂道用夫經有¶道用有
　世法道用者依之修行而登仙世¶<md:KR5a0092_HFL_001-001b>¶法者精勤誦念而求福若
　以世法釋之則¶太上者巍巍尊高之稱洞玄乃三洞品級¶有
<pb:KR5a0092_YP-C_02kangji-06-0004b>
　洞眞洞玄洞神謂元始洞達至眞玄一¶之道靈寶者此玉宸
　道君受元始玄一之¶炁化生位尊靈寶之號无量度人者元
　始¶自浩劫以來化生諸天生成萬有世人由¶之而得度者算
　喻莫及上品者三十六部¶萬八千篇道藏四十萬卷之多必
　以此經¶爲首妙者不可名言經者道之正路此世¶法之説也
　若大修行人道用與世法並行¶<md:KR5a0092_HFL_001-002a>¶以道用而隱世法以世法而
　全道用是爲¶性命兼修世謂釋氏修性道家修命雖賢¶與智
　亦執此説又豈知此經性命混融形¶神俱妙哉上陽子只得
　泄露天機將此經¶性命體用題而出之太性之體命之應卽¶
　造化主宰上命之體性之用能化生諸天¶洞眞性之所同玄
<pb:KR5a0092_YP-C_02kangji-06-0005a>
　工用之隱奧靈乃性之¶變化寶乃命之所產无量非泛常能
　知度¶人人須人而度上品天下无二道同類易¶施功妙者一
　陽初動萬物皆春經者有物¶<md:KR5a0092_HFL_001-002b>¶有則修行之逕如此暴露豈不
　直截混元¶實錄老君於龍漢劫分身教化出眞文於¶中天大
　福堂國南極赤明國東極浮黎國¶西極西那國北極鬱單國
　五國之内皆秉¶靈寶之教西化胡王王問曰何謂道老君¶曰
　乃太上靈寶生於天地之先大无不包¶細无不納天得之以
　清地得之以寧神得¶之以靈物得之以生人得之以形人若
　修¶之便得神仙飛步玉京故曰太上洞玄靈¶寶无量度人上
　品妙經頌曰太上端居太¶<md:KR5a0092_HFL_001-003a>¶極先本於父母未生前度人須要
<pb:KR5a0092_YP-C_02kangji-06-0005b>
　眞經度¶若問眞經癸是鉛¶
道言昔於始青天中碧落空歌大浮黎土受¶元始度人无量上
品元始天尊當説是經周¶回十過以召十方始當詣座天眞大
神上聖¶高尊妙行眞人无鞅數眾乘空而來飛雲丹¶霄綠輿瓊
輪羽蓋垂蔭流精玉光五色鬱勃¶洞煥太空七日七夜諸天日
月星宿璇璣玉¶衡一時停輪神風靜默山海藏雲天无浮翳¶四
炁朗清一國地土山川林木緬平一等无¶<md:KR5a0092_HFL_001-003b>¶復高下土皆作碧玉
无有異色眾眞侍座¶
　上陽子曰以世法言此乃叙說經之由以¶道用看渾是先天
　玄一大丹之妙道言老¶子曰有物混成先天地生字之曰道
<pb:KR5a0092_YP-C_02kangji-06-0006a>
　夫道¶本無言假言以顯道之用故曰道可道非¶常道以世法
　釋則道君演説經義直曰道¶言以道用釋則道自溟涬之前
　而成太極¶太極在窈冥之中而分陰陽陰陽旣成形¶之後而
　爲性命性命當發越之際乃曰神¶炁神炁因渾沌之破則名
　鉛汞鉛汞行戊¶<md:KR5a0092_HFL_001-004a>¶己之門是爲玄牝故玄牝爲天地之根此¶之
　謂道遵道而用斯之謂言故經首直曰¶道言昔於始青天中
　昔太極之先始青天¶萬物之始碧落空歌造化之端大浮黎
　土¶物所由產受元始度人无量上品行此玄¶一大丹之事此
　以道用言若世法義昔當¶初始青天乃東方第一天在種民
　天之上¶有碧霞遍滿是云碧落天中有炁盪爲神¶風振響若
<pb:KR5a0092_YP-C_02kangji-06-0006b>
　空洞之歌其下有國曰大浮黎¶内義曰大浮黎土示人造化
　之端物生於¶<md:KR5a0092_HFL_001-004b>¶土終於土陰符經云火生於木禍發必尅¶知之
　修鍊謂之聖人木中有火發而不制¶則灰飛煙滅无復本性
　能制之者雖火刑¶木燼可聚而爲土則本性存矣始青天木¶
　之方也碧落空歌火之象也大浮黎土土¶之本也土爲還丹
　之基還丹者返本還元¶之道經曰致虛極守靜篤萬物並作
　吾以¶觀其復夫物芸芸各歸其根歸根曰靜靜¶曰復命此乃
　返還之理在易之復卦曰復¶其見天地之心乎天地者陰陽
　之體心者¶<md:KR5a0092_HFL_001-005a>¶明其所用天動地靜陽動陰靜天動極而¶陰生地
　靜極而陽生蓋剥於上而復於下¶動靜消長所以見其心人
<pb:KR5a0092_YP-C_02kangji-06-0007a>
　亦然爾復之爲¶卦一陽在五陰之下其體震下坤上震木¶者
　始青之天木生火碧落空歌也火生土¶故坤土者大浮黎土
　也土爲造化之本而¶土生金名爲空炁金胎實先天之祖炁
　也¶元始天尊元玄也始一也天一炁之最上¶尊萬有之極稱
　道用卽法身之祖炁亦云¶本來面目不壞元神故丹經云元
　始天尊¶<md:KR5a0092_HFL_001-005b>¶卽是我當説是經當其時而説之道用是¶經卽眞鉛
　也老君謂文始先生曰子能知¶一萬事畢又曰一者是鉛鉛
　爲君二者是¶汞汞爲臣若鉛不眞其汞難親若鉛是親¶不失
　家臣周回十過以召十方世法天尊¶說經招眞召靈周者遍
　告回者普召告召¶理行十方詣座道用則丹有九還十月之¶
<pb:KR5a0092_YP-C_02kangji-06-0007b>
　功始當詣座者金丹就室也大修行人入¶室下工追二炁於
　黃道會三性於元宫回¶七十二候之要津簇三千六百之正
　炁豈¶<md:KR5a0092_HFL_001-006a>¶非天眞上聖无鞅數眾攢歸丹鼎輻凑金¶胎豈非乘空
　而來以神合炁以炁鍊形豈¶非飛雲丹霄羽蓋垂蔭金華耀
　彩銀精吐¶輝豈非流精玉光五色鬱勃洞煥太空者¶乎以世
　法言則天尊神通感召奚止如是¶哉七日七夜夫天地大化
　十月純陰而無¶陽至十一月屬子子雖有陽而未回又七¶日
　而陽初復此天地之陰陽也月遇十五¶而圓至二十七夜月
　中黑而無陽至後月¶初三申時月之一陽復生於庚此日月
　¶<md:KR5a0092_HFL_001-006b>¶之陰陽也皆以七而復天一生水地六成之¶此五行之七數
<pb:KR5a0092_YP-C_02kangji-06-0008a>
　也金丹之道攢簇之數一¶時有六候一候管五日當採藥之
　時止用¶一候半亦七日七夜易曰剛柔者晝夜之¶象也先賢
　曰剛柔一炁之往來也人之呼¶吸一炁之往來也夫一吸一
　呼是爲一息¶一息之間分陰陽呼而明爲陽吸而晦爲¶陰七
　竅之呼七日也七竅之吸七夜也金¶母功行天機不動神凝
　目定脉住心停故¶云七日七夜諸天日月星宿璇璣玉衡一¶<md:KR5a0092_HFL_001-007a>¶
　時停輪息不出入卽神風靜默炁無升降¶爲山海藏雲妄縁
　俱淨猶天無浮翳六根¶大定曰四炁朗清道用至此乃見性
　命混¶融之妙矣一國地土世法卽浮黎土道用¶則一身也人
　以身爲國以精爲民以炁爲¶主以神爲帥山川林木具在身
<pb:KR5a0092_YP-C_02kangji-06-0008b>
　中眞靜湛¶然是卽緬平一等无復高下矣性如玉之¶瑩潔何
　異色之有哉内義曰土性情也性¶虛化而生神存於室中曰
　戊土炁感激而¶有情攝於釜内曰已土戊己旣交之後神¶<md:KR5a0092_HFL_001-007b>¶怡
　炁寂性復情冥如色之碧無瑕如玉之¶眞不雜故曰土皆作
　碧玉無有異色也心¶目内觀眞炁三魂歸體七魄歸眞心君
　一¶寧萬神聽命故云眾眞侍座此皆道用之¶有爲若以世法
　義釋則天尊威力感化天¶神地祇日月星宿隨機赴感景象
　如此也¶頌曰碧落空歌最妙音大浮黎土向坤尋¶流精洞煥
　神風靜湛寂微陽鍊五陰¶
元始天尊玄座浮空五色師子之上說經一¶遍諸天大聖同時
<pb:KR5a0092_YP-C_02kangji-06-0009a>
稱善是時一國男女聾病¶<md:KR5a0092_HFL_001-008a>¶耳皆開聰說經二遍盲者目明說經
三遍喑¶者能言説經四遍跛痾積逮皆能起行說經¶五遍久病
痼疾一時復形説經六遍髮白返¶黑齒落更生說經七遍老者
反壯少者皆强¶說經八遍婦人懷妊鳥獸含胎已生未生皆¶得
生成說經九遍地藏發泄金玉露形說經¶十遍枯骨更生皆起
成人是時一國是男是¶女莫不傾心皆受護度咸得長生¶
　上陽子曰以道用言元始天尊元神也紫¶清白眞人云此神
　卽非思慮神可與元始¶<md:KR5a0092_HFL_001-008b>¶相比肩是也内義曰玄座神室也空
　浮法¶身也五色乃妙化之炁師子卽心知元神¶在室運心攝
　炁法身虛寂心知明妙神之¶御炁心以象師得非天尊道相
<pb:KR5a0092_YP-C_02kangji-06-0009b>
　乎又豈非¶我之眞性乎則玄座空浮乃湛寂眞靜而¶又常應
　常靜人之最難降者心也性也經¶云人神好清而心擾之心
　好靜而欲牽之¶神卽眞性心靜而神自清入室之工降心¶如
　降猛獸前哲以鉛汞而比龍虎者謂其¶難制伏也純陽云温
　温鉛鼎光透簾幃造¶<md:KR5a0092_HFL_001-009a>¶化爭馳虎龍交媾進火工夫牛斗危况
　師¶子爲百獸之王空浮而坐于其上稍有怠¶慢亦危之甚東
　海青元眞人曰必先降伏¶而座其上猶虛其心外其形道斯
　能應始¶爲超脫之本説經一遍諸天大聖同時稱¶善夫修玄
　一至眞靈寶大還丹之士萬聖¶敬護諸天所崇魔王保迎鬼
　神欽仰况得¶預經座豈不稱善以道用言則行道一遍¶身中
<pb:KR5a0092_YP-C_02kangji-06-0010a>
　之神皆得快暢也一國男女聾病耳¶皆開聰二遍盲者目明
　三遍喑者能言此¶<md:KR5a0092_HFL_001-009b>¶以世法觀之似淺若以道用曉之其理最¶
　切何以故一切常人不能靜聽養炁收視¶存神故耳爲聲所
　惑目爲色所亂口爲味¶所役久而不悟終亦必盲聾喑啞至
　矣老¶子曰五音令人耳聾五色令人目盲者是¶也大修行人
　聽於无聲久而愈聰視於无¶形久而愈明口不雜味久而愈
　爽况入室¶之際我之五官當云何而恐懼戒謹哉魏¶眞人曰
　耳目口三寶閉塞勿發通眞人潛¶深淵浮游守規中者此也
　四遍跛痾積逮¶<md:KR5a0092_HFL_001-010a>¶皆能起行比世人不知修道如跛者不能¶行
　痾者纏也積習也之及也以其下愚纏¶於俗染積習所及故
<pb:KR5a0092_YP-C_02kangji-06-0010b>
　爾今言能起行者能¶起志而修行也五遍久病痼疾一時復
　形¶世有信道之士心多不堅不信道之人其¶懷不信之心反
　堅如金石百計不能回其¶心使之信道此爲久病痼疾忽然
　一旦信¶道行之不疑是謂一時復形説者有以坎¶爲耳而開
　聰離爲目而目明又有以震驚¶爲開聰離麗爲目明何不超
　脱夫經之流¶<md:KR5a0092_HFL_001-010b>¶世實存道爾非眞履的踐之器識奚可以¶語是
　哉六遍髮白反黑齒落更生血盛則¶髮益精裕則齒堅七遍
　老者反壯少者皆¶强若先天玄一之炁復則老者反嬰而反¶
　壯矣若至眞之炁全則少者皆强矣老子¶曰比於赤子骨弱
　筋柔而握固未知牝牡¶之合而䘒作豈非少者皆强之義八
<pb:KR5a0092_YP-C_02kangji-06-0011a>
　遍婦¶人懷姙鳥獸含胎已生未生皆得生成說¶經九遍地藏
　發泄金玉露形説經十遍枯¶骨更生皆起成人此道用與世
　法兩存世¶<md:KR5a0092_HFL_001-011a>¶法則依經云云不必復贅道用則修金液¶還丹之
　士未得先天一炁則一身皆陰若¶離中虛豈不謂之婦人乎
　紫陽眞人曰日¶居離位飜爲女坎配蟾宫却是男者此也¶旣
　得金液歸鼎上下則守以朱雀玄武左¶右則守以白虎青龍
　豈非鳥獸含胎乎皆¶得生成者金鼎之胎完炁足地藏發泄
　金¶玉露形者形神俱妙枯骨更生皆起成人¶者眞人出現身
　外有身千百億化也内義¶曰鳥獸含胎者砂含汞質象類懷
　胎汞遇¶<md:KR5a0092_HFL_001-011b>¶鉛而凝結炁遇形而混合已結之炁日益¶壯盛發生
<pb:KR5a0092_YP-C_02kangji-06-0011b>
　之炁又復混凝不隨物散長養¶聖胎故曰已生未生皆得生
　成又九遍者¶地四生金天九成之還西兊方爲金乃坤¶兊合
　而金成於土蓋鉛歸土釜而成寶也¶參同契曰金來歸性初
　乃得稱還丹所謂¶一炁還元也夫天一生水始因空炁金胎¶
　而生未見金質地四生金猶爲化機至此¶則還元復性居於
　中宫是爲丹體而有玄¶象中宫土也土爲地金母居其中故
　曰地¶<md:KR5a0092_HFL_001-012a>¶藏發泄金玉露形漢天師序金液神丹經¶云神仙之趣
　要妙之言无理之至理不然¶之大然已具載於淵宗非一毫
　之所宣太¶上亦復暢此冲虛妙道者也是時一國是¶男是女
　莫不傾心一國乃一身男女卽陰¶陽傾心者以類相感猶言
<pb:KR5a0092_YP-C_02kangji-06-0012a>
　先天之炁與後¶天氣合而成丹功圓炁足故云皆受護度¶咸
　得長生如上所釋皆屬道用若從世法¶不釋已詳頌曰玄座
　空浮五色師盲聾喑¶跛病皆離地藏泄時金玉露飛空奪得
　錦¶<md:KR5a0092_HFL_001-012b>¶標兒¶
道言是時元始天尊説經一遍東方无極无¶量品至眞大神无
鞅之眾浮空而至說經二¶遍南方无極无量品至眞大神无鞅
之眾浮¶空而至說經三遍西方无極无量品至眞大¶神无鞅之
眾浮空而至說經四遍北方无極¶无量品至眞大神无鞅之眾
浮空而至說經¶五遍東北无極无量品至眞大神无鞅之眾¶浮
空而至説經六遍東南无極无量品至眞¶大神无鞅之眾浮空
<pb:KR5a0092_YP-C_02kangji-06-0012b>
而至説經七遍西南无¶<md:KR5a0092_HFL_001-013a>¶極无量品至眞大神无鞅之眾浮空而
至説¶經八遍西北无極无量品至眞大神无鞅之¶眾浮空而至
説經九遍上方无極无量品至¶眞大神无鞅之眾浮空而至説
經十遍下方¶无極无量品至眞大神无鞅之眾浮空而至¶十遍
周竟十方无極天眞大神一時同至一¶國男女傾心歸仰來者
有如細雨密霧无鞅¶之眾迮國一半土皆偏陷非可禁止於是
元¶始懸一寶珠大如黍米在空玄之中去地五¶丈元始登引天
眞大神上聖高尊妙行眞人¶<md:KR5a0092_HFL_001-013b>¶十方无極至眞大神无鞅數眾俱
入寶珠之¶中天人仰看唯見勃勃從珠口中入旣入珠¶口不知
所在國人廓散地還平正无復欹陷¶元始卽於寶珠之内説經
<pb:KR5a0092_YP-C_02kangji-06-0013a>
都竟眾眞監度以¶授於我當此之時喜慶難言法事粗悉諸天¶
復位倐欻之間寂无遺響是時天人遇值經¶法普得濟度全其
本年无有中傷傾土歸仰¶咸行善心不殺不害不嫉不妬不淫
不盜不¶貪不欲不憎不𡜍言无華綺口无惡聲齊同¶慈愛異骨
成親國安民豐欣樂太平經始出¶<md:KR5a0092_HFL_001-014a>¶教一國以道預有至心宗奉
禮敬皆得度世¶
　上陽子曰此道用與世法兩存世法則天¶尊說經感召十方
　无極眾眞東方梵監須¶延天等震宫卯位是无鞅眾南方鬱
　單无¶量天等離宫午位西方靈化梵輔天等兌¶宫酉位北方
　洞元化應聲天等坎宫子位¶東北高虛淸明天等艮宫寅方
<pb:KR5a0092_YP-C_02kangji-06-0013b>
　東南波羅¶尼密不驕樂天等巽宫巳方西南寂然兜¶術天等
　坤宫申方西北上上禪善无量壽¶天等乾宫亥方上方九霄
　上清玉眞三十¶<md:KR5a0092_HFL_001-014b>¶六天等下方无色界色界欲界三十二天¶等
　以至三元九地无鞅之眾俱會始青天¶浮黎土聽元始天尊
　説經也十者極數而¶言以道用則十者是天地生成之數戊
　己¶二土合而成十天地合而萬物交陰陽合¶而萬物生鉛汞
　合而金丹成當採藥之時¶簇三千六百之正炁回七十二候
　之要津¶分三百八十四爻聚五星二十八宿鼓二¶十四炁之
　陽火行六十四卦之陰符三魂¶衛形七魄歸體身中萬二千
　神一時聽命¶<md:KR5a0092_HFL_001-015a>¶是爲十方无鞅之眾浮空而來一時同至¶男女
<pb:KR5a0092_YP-C_02kangji-06-0014a>
　傾心歸仰是陰陽二炁混合細雨密¶霧乃眞炁薰蒸參同契
　曰金砂入五内霧¶散若風雨土皆偏陷土卽戊己二土戊己¶
　是玄牝之門采藥之際龍爭虎鬥金木間¶隔一失防遏必致
　走喪蓋得之在我則彼¶失我失則彼得故云偏陷當是時也
　唯至¶聖神人練己純熟方能禁止其偏陷之失¶寶珠如黍之
　小容眾眞勃勃而入以世法¶見豈不神通道用視之无黍米
　大元始懸¶<md:KR5a0092_HFL_001-015b>¶一寶珠大如黍米在空玄之中去地五丈¶此明道
　用寶珠空玄神與道合去地五丈¶地皆言土土卽戊己金丹
　從戊己而結旣¶已結丹離而去之戊土已隔西天己土尚¶離
　五丈此須口傳不可顯露回視五丈之¶下皆五濁惡世矣説
<pb:KR5a0092_YP-C_02kangji-06-0014b>
　者以寶珠去地五丈¶比心去脾五寸爲喻是最愚謬或以寶
　珠¶爲性五丈爲五行之數或以丹田到玄關¶爲說豈知祖炁
　成化胎仙之妙元始登引¶眾眞俱入寶珠元神一定萬神總
　歸契虛¶<md:KR5a0092_HFL_001-016a>¶合无升玄入妙青元眞人曰道之微妙本¶於虛无天
　眞之身豈有容礙不免同時混¶殽所以懸珠應變示无形者
　還於无物登¶者起而舉行引者指示化導天人仰看成¶眞得
　道者隨入珠口若天人有累未可偕¶行旣入珠口不知所在
　此皆元始示現神¶化金丹之道從无入有以有歸无混合百¶
　神於一心斂藏萬有於一息則天人異見¶豈得而知珠内妙
　化哉説經都竟眾眞監¶度以授於我紫陽眞人云白虎首經
<pb:KR5a0092_YP-C_02kangji-06-0015a>
　至寶¶<md:KR5a0092_HFL_001-016b>¶華池神水眞金又云相吞相啗卻相親始¶覺男兒有孕
　諦觀此語豈非說經都竟乎¶又豈非以授於我乎當此之時
　喜慶難言¶情性兩下圓明今日欣慶受度法事粗悉¶諸天復
　位法事者有爲之事經云上義爲¶之而有以爲大藏般若云
　丹成之後委之¶而去則諸天復位其理可見諸天旣已復¶位
　則達磨亦入少林冷座這般指出了諸¶學仙子寧不爲之慶
　快倐欻之間寂无遺¶響倐欻言至疾也凡息爲略一略有五
　¶<md:KR5a0092_HFL_001-017a>¶倐欻一倐欻間不容眨眼此世法之言爾若¶道用則倐歘之
　間四字莫容易看過一字¶須要惺惺始得夫煉金液大丹其
　事最疾¶故丹經以年中取月月中取日日中取時¶時中取候
<pb:KR5a0092_YP-C_02kangji-06-0015b>
　候中取刻蓋攢七十二候於一¶日則一時分爲六候煉丹之
　頃不用二候¶猶一時不要半箇時已得還丹也故須菩¶提問
　世尊云是事疾否世尊云是事甚疾¶而遺響之義尤須詳明
　這箇寂字受用不¶盡是時天人遇值經法普得濟度此當作¶<md:KR5a0092_HFL_001-017b>¶
　道用釋天人當分兩説經法亦是兩義何¶以故蓋有材者施
　材法者施法又有藥者¶施丹聞經者施法是以經法兩明法
　材雙¶扣皆云兩者謂之天人謂之經法則天人¶全乾坤之體
　經法全大丹之用各全其本¶年而咸无中傷内義曰得之者
　知其神而¶愛之明其炁而寶之方謂之全傾土歸仰¶咸行善
　心不殺不害者當以世法釋人无¶有不善皆因物慾所蔽昧
<pb:KR5a0092_YP-C_02kangji-06-0016a>
　其本來是以惡¶日長而善日消也今者得遇經法則皆回¶<md:KR5a0092_HFL_001-018a>¶光
　返照返本還元而行其本來之善心矣¶書云聞其聲不忍食
　其肉夫念想見聞皆¶謂之殺折傷一切曰害毁人良能曰嫉
　恨¶彼富貴曰妬不絶妄想曰婬取於非義曰¶盜好愛无厭曰
　貪見物起念曰欲謗毁勝¶己曰憎疑忌正直曰𡜍虛言詐誕
　曰華綺¶語不規檢曰惡聲十惡之業唯婬慾爲諸¶業之首修
　行之士先當屏絶長春眞人對¶太祖皇帝且以慾爲第一戒
　太微靈書以¶慾爲十敗之首修行之法无他但能眞實¶<md:KR5a0092_HFL_001-018b>¶絶慾
　餘皆易事耳世以絶慾爲甚難者此¶乃愚癡之見却不知其
　法甚易但人自未¶試也試者卽煉己之事初學之士試於无¶
<pb:KR5a0092_YP-C_02kangji-06-0016b>
　人之境獨行獨臥仍戒飲酒日則以丹經¶常翫夜則以清淨
　存心眼前旣无境亂内¶則妄念悉除稍有魔障愈堅其心外
　則不¶令飢渴内則常加滋補如此半年一載待¶其精炁内固
　則自不思慾矣若慾念未除¶是精尚不全更當固之丹經云
　神全者不¶思睡炁全者不思食精全者不思慾直至¶<md:KR5a0092_HFL_001-019a>¶言也精
　旣全又能長保長守方可以煉還¶丹人試行之卽見其效蓋
　无人境處習煉¶己者謂之小隱小隱若定方可大隱市廛¶儻
　外絶境而内念不除見境卽動此非眞¶履實踐皆是言清行
　濁總爲地獄種矣夫¶絶慾之士上聖每加陰護鬼神暗中欽
　仰¶丹道自然成眞昔紫虛元君與茅眞君校¶勘天下眞仙得
<pb:KR5a0092_YP-C_02kangji-06-0017a>
　失之事其中頓落者四十¶七人復上者纔二人勘其慾心未
　絶故也¶慾罪若無十業俱弭齊同慈愛物我兼容¶<md:KR5a0092_HFL_001-019b>¶異骨成親
　自利利他國安民豐欣樂太平¶國身也民身中之精炁也昔
　老君授于吉¶太平之要曰夫人天付之神地付之精中¶和付
　之炁人能寶精去慾固炁愛神内則¶身得長生外則國致太
　平况有諸内必形¶於外了性則身清淨了命則丹圓成内則¶
　性命雙修外則善行彰著福國安民而欣¶樂太平矣經始出
　教一國以道預有志心¶宗奉禮敬皆得度世内義曰人禀道
　炁而¶生是心寧无有乎蓋由耽著幻妄迷昧昏¶<md:KR5a0092_HFL_001-020a>¶蒙一遇經法
　此心復明謂如今之指出丹¶體乃本來之物非昔無而今有
<pb:KR5a0092_YP-C_02kangji-06-0017b>
　雖得之於¶聞道之後實先有於聞道之前故曰預有¶志心青
　元眞人曰宗奉此經以求濟度禮¶者禮事此經如父如母如
　師如長畏愛之¶間惟恐慢易敬者敬重此經如金如寶如¶珠
　如玉愛惜不捨惟恐失之旣盡四心皆¶獲度世而長生矣頌
　曰寶珠如黍在空懸¶上聖高尊總現前珠口且容旡鞅眾方
　知¶經力妙玄玄¶<md:KR5a0092_HFL_001-020b>¶
道言元始天尊説經中所言並是諸天上帝¶内名隱韻之音亦
是魔王内諱百靈之隱名¶也非世之常辭上聖已成眞人通玄
究微能¶悉其章誦之十過諸天遙唱萬帝設禮河海¶靜默山嶽
藏雲日月停景璇璣不行群魔束¶形鬼精滅爽迴屍起死白骨
<pb:KR5a0092_YP-C_02kangji-06-0018a>
成人至學之士¶誦之十過則五帝侍衛三界稽首魔精喪眼¶鬼
妖滅爽濟度垂死絶而得生所以爾者學¶士穢炁未消體未洞
眞召制十方威未制天¶政德可服御地祇束縛魔靈但却死而
已不¶<md:KR5a0092_HFL_001-021a>¶能更生輕誦此章身則被殃供養尊禮門戸¶興隆世世昌
熾與善因縁萬災不干神明護¶門斯經尊妙獨步玉京度人无
量爲萬道之¶宗巍巍大梵德難可勝¶
　上陽子曰天尊説經中所言以世法釋三¶十二天帝諱卽諸
　天上帝内名隱韻如青¶天魔王巴元醜伯等卽魔王内諱无
　英公¶子桃康合延之類卽百靈隱名青元眞人¶曰夫靈寶爲
　道炁之祖度人爲萬法之先¶元始含藴妙道出法度人流散
<pb:KR5a0092_YP-C_02kangji-06-0018b>
　文言制成¶<md:KR5a0092_HFL_001-021b>¶音律非下世文章之比中下之仙不可盻¶其篇目
　惟上聖眞人深造道妙始能通玄¶究微以道用釋是經卽還
　丹也老子曰名¶可名非常名經中所言上帝内名隱韻之¶音
　者太乙眞人破迷歌云如何却是道太¶乙含眞炁太乙豈非
　内名乎先哲云乾坤¶之内宇宙之間中有一寶祕在形山此
　¶卽隱韻之音正陽眞人曰生我之門死我戸¶此卽魔王内諱
　伯陽眞人曰眞人潛深淵¶佛祖曰坐上有一无位眞人此卽
　百靈之¶<md:KR5a0092_HFL_001-022a>¶隱名如上皆至玄甚微非上聖之士躬親¶踐履修行
　成眞得道常人烏能通達而究¶竟哉通究悉三字之義奚可
　略而不詳通¶者通其經意究者究其丹道悉者悉其火¶候只
<pb:KR5a0092_YP-C_02kangji-06-0019a>
　此三事一理就中多少玄微且如丹¶經所言藥之内名者日
　魂月魄庚虎甲龍¶水銀朱砂紅鉛黑錫黃芽白雪姹女嬰兒¶
　金液流珠華池神水交梨火棗鳳髓龜精¶此皆藥之内名又
　如乾坤鼎器坎離匡廓¶玄關一竅太乙神鑪神室黃房混元
　丹鼎¶<md:KR5a0092_HFL_001-022b>¶懸胎偃月金鼎玉鑪此皆鼎器之隱諱又¶如陰陽火候
　太易子癸復震屯蒙母隱子¶胎刀圭媒聘攢簇時節情性主
　賓白黑雌¶雄朔望弦炁顛倒浮沉抽添沐浴烹煉温¶養斤兩
　爻符脱胎換鼎此皆火候之隱名¶又如恍惚窈冥先天太極
　初三成震月現¶庚申西南得朋首經至寶文武逆順至日¶閉
　關擘裂鴻濛鑿開混沌建立鄞鄂剏造¶鼎爐以有入无流戊
<pb:KR5a0092_YP-C_02kangji-06-0019b>
　就己防危杜險復命¶歸根龜息踵音千百億化此皆還丹隱
　韻¶<md:KR5a0092_HFL_001-023a>¶之音無非玄一祖炁之妙學者必須明師¶通玄究微精達
　深曉是請上聖方能悉其¶章也誦之十過者槩言還丹之成
　功道高¶德隆之喻若其庸人不明説經之義直以¶念誦十過
　而妄希求諸天遙唱萬帝設禮¶如經所言者必无是理若修
　還丹功成道¶備則其靈應豈止如是哉内義曰萬帝設¶禮者
　莊子所謂澹然无極而眾美從之天¶地之德聖人之道者也
　河海比愛河苦海¶也人心被妄幻所有則愛從情出苦從識¶<md:KR5a0092_HFL_001-023b>¶
　至若修金丹要德合天地道同聖眞則愛¶河靜息而苦海淵
　默矣山嶽藏雲黃庭經¶曰五嶽之雲炁彭亨卽五藏雲炁眞
<pb:KR5a0092_YP-C_02kangji-06-0020a>
　人¶之息深深則五藏炁盈如山嶽之藏雲也日¶月兩目也景
　光也神也眞人神不外馳目¶雖視物而凝然不動故曰停景
　璇璣斗極¶也人心象之極者旋而不移視而察之乃¶若不動
　眞人者任其自然心須應物而湛¶然常寂故曰不行羣魔紛
　紜萬緒惑亂我¶心旣任其自然則應之若无事故曰束形¶<md:KR5a0092_HFL_001-024a>¶鬼
　精三尸也三屍不去道必難成能體純¶素三尸自絶故云滅
　爽迴尸起死白骨成¶人丹成之士非特獨善其身更宜推功
　及¶物濟死度生淨明經云吾丹旣成變化自¶在所不足者上
　帝之詔未至於是積功以¶期眞命焉吳眞君猛起于慶於已
　亡豈非¶迴屍起死乎至學之士勤苦精進无退轉¶也五帝五
<pb:KR5a0092_YP-C_02kangji-06-0020b>
　藏之神肝魂肺魄心神腎精脾¶意此五者若人恬澹則神定
　魂清意安魄¶寧精不走失若人躁競則神疲魂濁意亂¶<md:KR5a0092_HFL_001-024b>¶魄散
　精遂潰耗夫人非不欲安而壽而日¶應酬神稍疲倦則三尸
　九蟲作我蟊賊是¶以丹田之眞爲其所擾精進之士必屍蟲¶
　消絶五藏之神各安其職故曰侍衛也三¶界三屍也乃人身
　三部陰濁昏邪之炁屬¶三徒之界上屍彭踞居人頭中屍彭
　躓居¶人腸下屍彭蹻居人足凡人嗜慾貪婬種¶種不善皆屍
　鬼所使庚申等日則詣天曹¶言人罪過毫髮不遺欲人速死
　彼則欣躍¶葛稚川曰子能絶三彭之仇乎古仙詩曰¶<md:KR5a0092_HFL_001-025a>¶窮盡世
　間無限法除非丹藥殺三屍紫陽¶眞人曰由來庚甲申明令
<pb:KR5a0092_YP-C_02kangji-06-0021a>
　殺盡三屍道可¶期此乃銷惡成仁化頑從善被我制伏護¶我
　修行故曰稽首也魔精喪眼鬼妖滅爽¶魔精有隻眼而形不
　可見鬼妖有精爽而¶體不具一切常人醉生夢死皆爲妖魔
　所¶害而反以爲樂者何也六慾七情之未除¶故也大修行人
　七情俱忘六根盡淨則魔¶精喪其瞎眼而變爲慧眼鬼妖滅
　其精爽¶而化出神通上根之器精進堅固而行之¶<md:KR5a0092_HFL_001-025b>¶者雖垂死
　將絶猶可延其生况年壯而氣¶裕者乎青元眞人曰萬縁紛
　起是内魔災¶苦所逼爲外魔内魔不絶是曰精七情六¶慾是
　謂鬼惱亂顛倒障我道德此所謂妖¶至學之士心无退轉彼
　皆不得而爲此妖¶魔之障矣初學者雖无内想然外境卒至¶
<pb:KR5a0092_YP-C_02kangji-06-0021b>
　此心卽亂奚可煉丹故經云爾者學士穢¶氣未消也淫慾之
　人不能清淨自知體有¶穢氣若見修行之人急當迴避毋觸
　忤其¶眞氣以招殃禍而初學之人慾念不除則¶<md:KR5a0092_HFL_001-026a>¶體亦穢氣不
　能洞達眞道又焉能召制十¶方雖積小善寸功未能臨制上
　天七政之¶辰蓋金丹之士所行與天地合德與日月¶合明天
　罡所指斗極居前也若修丹未成¶則威未制天政此名初仙
　若未能修行而¶積德重厚此名地仙其德止可伏御地祇¶也
　束縛魔靈者以其不明先天妙道唯存¶想行符役驅神鬼又
　常吸呼陰戸鬼氣是¶名鬼仙如上積行不倦亦可延壽故曰
　但¶却死而已不能更生此形體以久視長生¶<md:KR5a0092_HFL_001-026b>¶儻一旦不行禍
<pb:KR5a0092_YP-C_02kangji-06-0022a>
　難卽至也知此道而不行¶又輕與人妄論是謂輕誦此章身
　則被殃¶内義曰金丹之要全在精勤調燮精則必¶明勤則必
　成首則勤於采取次則戒於持¶盈以俟鼎器圓成藥物全備
　則運符進火¶添抽汞鉛時晷相符節候无爽故得陰陽¶氣足
　離坎珠圓神化成眞長生久視若乃¶情躁心怠妄作謾爲緯
　候相差符節不應¶則隆冬大暑盛夏嚴霜姹女逃亡赤龍奔¶
　逸神精旣失金液難求氣索體羸形衰身¶<md:KR5a0092_HFL_001-027a>¶殁供養尊禮虔心
　供養日夕尊禮眞仙聖¶師而又修行篤敬外則宅舍昌盛内
　則身¶心安寧動與吉會神明護門高象先日夕¶思眞不覺魂
　升玉京上帝憐之命西華太¶乙夫人指示金丹訣其篇有曰
<pb:KR5a0092_YP-C_02kangji-06-0022b>
　乾坤陰陽¶之門戸乾道男兮坤道女時人不識眞陰¶陽茫茫
　天地尋龍虎觀此則門戸宅舍在¶吾身也斯經尊妙獨步玉
　京七籖經教部¶云夫三洞者是一乘之妙旨三景之玄言¶了
　則上聖可登悟則高眞斯陟龍章鳳篆¶<md:KR5a0092_HFL_001-027b>¶顯至理之良詮玉簡
　金書引還元之要術¶况斯經爲三洞之冠故云獨步玉京從
　古¶至今仙眞上聖未有不由是而修證者萬¶法千門靡不出
　此巍巍蕩蕩非可以名言¶思議頌曰内名隱諱不堪論无位
　眞人號¶獨尊了得内名須受用方知劫劫鎮長存¶
道言凡誦是經十過諸天齊到億曾萬祖幽¶魂苦爽皆卽受度
上昇朱宫格皆九年受化¶更生得爲貴人而好學至經功滿德
<pb:KR5a0092_YP-C_02kangji-06-0023a>
就皆得¶神仙飛昇金闕遊宴玉京也上學之士修誦¶<md:KR5a0092_HFL_001-028a>¶是經皆卽
受度飛昇南宫世人受誦則延壽¶長年後皆得作尸解之道魂
神暫滅不經地¶獄卽得返形遊行太空此經微妙普度无窮¶一
切天人莫不受慶无量之福生死蒙惠上¶天所寶不傳下世至
士齎金寶效心盟天而¶傳輕泄漏慢殃及九祖長役鬼官侍經
五帝¶玉童玉女各二十四人營衛神文保護受經¶者身¶
　上陽子曰十過以成數言經功圓成諸天¶齊到青元眞人曰
　億曾萬祖乃无始以來¶<md:KR5a0092_HFL_001-028b>¶捨身受身所育父母乃祖乃先幽滯
　魂靈¶久拘苦爽悉獲受度上昇朱宫南方丹天¶世界有南昌
　上宫宫有朱陵之府府有流¶火之庭乃鍊化度仙之所獲超
<pb:KR5a0092_YP-C_02kangji-06-0023b>
　升者經由¶此宫受三火大鍊鍜鍊五濁穢形以王眸¶之光鍊
　其氣質以黃華之水灌蕩尸形然¶後内孕靈眞隨其報化而
　遂更生鍊度之¶格有三上學三年受度中智九年下學二¶十
　四年格皆九年者總以中格言之此世¶法釋也若以道用當
　求於身十過者則十月¶<md:KR5a0092_HFL_001-029a>¶之理諸天齊到者萬神混歸元一億
　曾萬¶祖乃父母假合之物幽魂苦爽卽有身之¶後昏濁之氣
　皆卽受度上昇朱宫乃鍊化¶假合昏濁之氣超入清淨光明
　之域受化¶更生得爲貴人謂融鍊假合昏濁之氣俱¶化陽神
　更生眞氣萬神爲一神萬氣爲一¶氣長養聖胎也學士到此
　地位已得神全¶氣足延年長生所謂仙者尚未可言而好¶學
<pb:KR5a0092_YP-C_02kangji-06-0024a>
　至經功滿德就皆得神仙若進修内功¶成就外行方可言仙
　内功者火候脫胎神¶<md:KR5a0092_HFL_001-029b>¶化之道外行者濟人利物如漢天師區
　别¶人鬼葛仙翁濟度幽魂許眞君誅剪蛟妖¶是矣經云學者
　雖守道不作功德亦不能¶得道若内丹成積修外行則功滿
　德就飛¶昇金闕遊宴玉京眞不虛也上學之士修¶誦是經皆
　卽受度飛昇南宫上學者聞道¶勤行也老子曰上士聞道勤
　而行之蓋勤¶則有功卽飛昇南宫也世人受誦則延壽¶長年
　後皆得作尸解之道世人乃常俗之¶流紫陽眞人曰大丹之
　法至簡至易雖愚¶<md:KR5a0092_HFL_001-030a>¶昧小人得而行之亦躋聖位尸解有四種¶
　一者兵解若嵇康寄戮於市淮南託刑于¶獄二者文解若次
<pb:KR5a0092_YP-C_02kangji-06-0024b>
　卿易質於履長房假形¶於竹三者水火解若馮夷溺於大川
　封子¶焚于大樹四者坐解視其已死而足不青¶皮不皺目光
　不毁屈伸從人名太陰鍊質¶肉過百年不朽更起成人眞誥
　云尸解仙¶不得御華蓋乘龍登太極但不死而已故¶云魂神
　暫滅不經地獄卽得返形遊行太¶空也說者謂尸解者曰瑩
　骨輕精血不變¶<md:KR5a0092_HFL_001-030b>¶投其屍于名山大川百年之後化生珠玉¶也
　此經微妙普度無窮一切天人莫不受¶慶以道用釋此經卽
　至寶也卽金液也微¶妙卽白虎也卽兩七也崔眞人入藥鏡
　兩¶七聚輔翼人以此經微妙之功順則生物¶逆則成丹廣濟
　有情普度無窮矣一切天¶人大修行者以天人分兩義猶金
<pb:KR5a0092_YP-C_02kangji-06-0025a>
　丹分龍¶虎二物莫不受慶天人以法藥兼施故皆¶受慶經功
　圓滿丹道成眞豈特身被長生¶之恩偕祖禰蒙超升之惠上
　天所寶不傳¶<md:KR5a0092_HFL_001-031a>¶下世此從世法釋青元眞人曰上眞朝奏¶必嘯
　詠此篇天實寶愛不傳下世因後聖¶君堅請以保甲申洪災
　所以聖聖相傳不¶及凡俗唯至士齎金寶效信質心盟告諸¶
　天方可傳授何則人之愛者唯金寶金爲¶堅剛之物太上設
　此使人捨己所愛破慳¶恡心以此捨心回向表其心誠堅如
　金石¶若輕泄妄傳殃及九祖矣侍經五帝玉童¶玉女各二十
　四人此道用釋經者祖氣也¶五帝妙化五行之氣童女二十
　四人是合¶<md:KR5a0092_HFL_001-031b>¶内外二景眞神眞氣營衛丹體保護受經¶圓成大
<pb:KR5a0092_YP-C_02kangji-06-0025b>
　丹也昔許旌陽鍊還丹乃感上帝¶遣五仙童女持劔而下旌
　陽日與之戲劔¶後乃成道豈非保護受經者身乎頌曰上¶天
　所寶不輕傳若得親傳可上天金寶效¶心何所貴此經微妙
　福無邊¶
道言正月長齋誦詠是經爲上世亡魂斷地¶逮役度上南宫七
月長齋誦詠是經身得神¶仙諸天書名黃籙白簡削死上生十
月長齋¶誦詠是經爲國王帝主君臣父子安鎮國祚¶<md:KR5a0092_HFL_001-032a>¶保天長存
世世不絶常爲人君安鎮其方民¶稱太平八節之日誦詠是經
得爲九宫眞人¶本命之日誦詠是經魂神澄正萬氣長存不¶經
苦惱身有光明三界侍衛五帝司迎萬神¶朝禮名書上天功滿
<pb:KR5a0092_YP-C_02kangji-06-0026a>
德就飛昇上淸¶
　上陽子曰如世法則正月長齋誦詠是經¶正月爲一歲之始
　四孟之首乃天官上元¶大慶之月精思不替曰長守心戒慎
　曰齋¶是謂正月長齋口念聲揚曰誦行坐長吟¶曰詠是爲誦
　詠是經青元眞人曰正月爲¶<md:KR5a0092_HFL_001-032b>¶四始之首天地通泰萬物更生
　之時乘天¶官考校之格長齋誦經度上世亡魂斷絶¶地司連
　逮之苦度上南宫也道用則爲進¶火之月采藥之時皆爲身
　中修行下工之¶旨内義曰正月屬寅修丹采藥以寅申爲¶起
　伏之候寅乃陽起之候欲於甲時行功¶則於寅時先守以至
　甲時施用長齋者清¶心也誦經者攝炁也清心攝炁是爲采
<pb:KR5a0092_YP-C_02kangji-06-0026b>
　藥¶上世亡魂乃身中積陰之炁陽炁雖從子¶上發生一陽在
　五陰之下至於寅時猶陰¶<md:KR5a0092_HFL_001-033a>¶陽相干陰上陽下鬱而未暢故曰
　逮役至¶于甲時以法薰蒸陽氣奮發上騰入于離¶宫得不謂
　之斷地逮役度上南宫乎蓋經¶中所言朱宫或言南昌上宫
　或言朱陵或¶言南宫者皆離宫也離必以坎爲應故張¶眞人
　曰取將坎位中心實點化離宫腹内¶陰是也七月長齋誦詠
　是經身得神仙七¶月屬申乃陽伏之候欲於庚時行功則於¶
　申時先守至於庚時運汞投鉛鼎中成寶¶亦名采藥亦鑄鼎
　器陽氣日盛陰氣日消¶<md:KR5a0092_HFL_001-033b>¶所謂純陰鬼也純陽仙也陽氣旣壯
　卽得¶仙之漸功滿氣足神化脫胎眞人出現故¶曰身得神仙
<pb:KR5a0092_YP-C_02kangji-06-0027a>
　得道之士酆岱落其死籍移¶注仙籍膺圖受籙乃獲上昇故
　曰諸天書¶名黃籙白簡削死上生也十月長齋誦詠¶是經内
　義曰采藥足備鑄鼎圓成預先十¶月入室調和神氣去冬至
　十五日爲始謹¶存神於腎間謂之築固靈根使根源本始¶神
　氣俱生身猶國也神爲身之主氣爲神¶之臣神滿氣盈百骸
　俱理丹成質蛻久視¶<md:KR5a0092_HFL_001-034a>¶長生骨肉同飛形神俱妙一如經之謂
　矣¶八節之日誦詠是經得爲九宫眞人八節¶八卦也入室運
　符進火以冬至日子時爲¶首起火神存在腎陽火運行其神
　隨逐而¶進腎中根也神室蔕也自根至蔕根蔕相¶連結胎成
　果一舉三時自子至丑自丑至¶寅金火逼逐歸還神室金丹
<pb:KR5a0092_YP-C_02kangji-06-0027b>
　漸結應冬至¶立春節屬坎艮卦至卯時沐浴辰時進火¶至巳
　金火逼逐還至髓海應春分立夏節¶屬震巽卦陽火至極午
　時運符至未至申¶<md:KR5a0092_HFL_001-034b>¶金水推運從雙關鵲橋入室包固玄珠應¶
　夏至立秋節屬離坤卦至酉沐浴戌亥運¶符眞氣歸源一陽
　來復應秋分立冬節屬¶兌乾卦周而復始循環不已蓋促一
　年之¶功於一日之内以應八節凡此運用陽火¶陰符皆歸中
　宫長養聖胎十月氣足寶鼎¶功成脫胎神化是爲眞人夫八
　卦環列外¶實中虛丹體居中易曰八卦成列象在其¶中此其
　所以爲九宫眞人也又世法釋八¶節之日是太乙司命領諸
　官吏紀錄世人¶<md:KR5a0092_HFL_001-035a>¶罪福功過有功則舉有過則罰其日誦經¶乘
<pb:KR5a0092_YP-C_02kangji-06-0028a>
　保舉之格爲九宫眞人本命之日誦詠¶是經魂神澄正萬氣
　長存人身三魂一魂¶居直本屬宿宫一魂居地府一魂居形
　内¶七魄常在身七魄使人昏淫三魂喜人爲¶善遇本命日魂
　神降體就尸合同循環歸¶降不絶則生人安穩災病不生本
　日清淨¶身心不酒不色更衣焚香誦經習善坐不¶睡眠卽得
　魂與魄合魂屬陽魄爲陰陰陽¶相和道氣内降命根堅固身
　體清安若以¶<md:KR5a0092_HFL_001-035b>¶酒色昏亂形體魂歸一見去身七步之遠¶取合
　不能穢惡衝射魂乃復去七魄因魂¶不能來合則其陰氣愈
　盛鼓舞得志肆情¶恣慾矣若三度昏亂魂不得合魄者則陽¶
　衰陰旺七魄與陰鬼交通但思淫亂夫七¶魄各有名曰尸狗
<pb:KR5a0092_YP-C_02kangji-06-0028b>
　伏尸雀陰吞賊飛毒除¶穢臭肺尸狗主貪伏尸主食雀陰主
　婬吞¶賊主偷飛毒妄想除穢敗善臭肺主一切¶煩惱以其不
　善故名亦惡人但念頭不正¶卽便引入邪道耽滯酒色游夢
　眾惡污濁¶¶<md:KR5a0092_HFL_001-036a>¶穢行迷亂多睡耗精疲神喪氣多病惱亂¶至死彼
　却紓快若於本命之日精心行善¶誦經行道每每不倦有進
　無退善功徹天¶則如經之應感功滿德就則飛昇也許眞¶君
　靈寶淨明度人經法有十毋忘其中最¶切者毋忘剛潔謂人
　剛則有守不行婬邪¶潔則戒行不貪飲食不淫則不損身之
　精¶神戒食則不殺物之性命故夫飲酒好色¶而誦經論道者
　其罪最重此皆世法釋也¶若言道用尤有妙理夫本命之日
<pb:KR5a0092_YP-C_02kangji-06-0029a>
　是采藥¶<md:KR5a0092_HFL_001-036b>¶入室之日是還元返本之日是歸根復命¶之日故一
　年之内止有此日此日之中唯¶在一時一時之間只用二刻
　是攢簇之法¶也攢七十二候於一日簇三萬六千正氣¶於一
　時比一時得六候止用二候誦經鍊¶丹則一時中尚餘四候
　别有妙用須在心¶傳此爲本命之日也彭眞人曰初則全無¶
　形質一如鴻濛混沌之中旣經起火運符¶便應元年滋產此
　爲本命之日受氣之初¶參同契曰冠婚氣相紐元年乃芽滋
　内義¶<md:KR5a0092_HFL_001-037a>¶曰若火候畢行脫胎神化之道聖胎存於¶髓海之中以
　周星六十日爲期本命一周¶以合周星之數忽然如霹靂之
　聲天門裂¶開聖胎脫出凡蛻爲仙長生不死魔王保¶舉諸天
<pb:KR5a0092_YP-C_02kangji-06-0029b>
　奉迎功備德隆飛騰可待李昌齡¶曰功者日用之謂德者日
　新之謂苟能閔¶閔然如農夫之望歲汲汲然如商賈之營¶財
　今日積德明日累功所謂地仙三百善¶行之只在一年天仙
　一千三百善行之只¶在四年第人雖行多至中廢爲心不堅
　故¶<md:KR5a0092_HFL_001-037b>¶也紫虛元君曰傅先生少好道入焦山石¶室七年忽遇太
　極眞人授以木鑽使穿一¶磐石戒曰石透吾當度汝石厚五
　尺餘傅¶穿之不息積四十七年石忽穿透太極眞¶人果來度
　之此心堅之至况誦經行道而¶精進者乎頌曰三月長齋誦
　是經諸天上¶聖爲書名人知本命詠經日日用之間顛¶倒行¶
道言行道之日皆當香湯沐浴齋戒入室東¶向叩齒三十二通
<pb:KR5a0092_YP-C_02kangji-06-0030a>
上聞三十二天心拜三十¶<md:KR5a0092_HFL_001-038a>¶二過閉目靜思身坐青黃白三色雲
氣之中¶内外蓊冥有青龍白虎朱雀玄武師子白鶴¶羅列左右
日月照明洞煥室内項生圓象光¶映十方  如此分明密呪曰¶
　貪羅鬱羅符无蘇陀太沖太極陰陽包和¶出有入无入生出
　死鬼神莫測變化自然¶元始混炁玄中之玄上干有終下洞
　大淵¶誦之一遍沉痾自痊煉魂浴魄眞陽自全¶齋戒禮誦萬
　過飛仙无上祕呪受命綿綿¶重宣心呪貪羅洞明玉清上極
　梵炁氤氲¶<md:KR5a0092_HFL_001-038b>¶分靈布炁降注付身形神俱妙與道合眞¶臣身得
　道七祖飛昇垂如金格統攝萬靈¶急急如元始玄都律令¶
无上玄元太上道君召出臣身中三五功曹¶左右官使者侍香
<pb:KR5a0092_YP-C_02kangji-06-0030b>
金童傳言玉女五帝直符¶直日香官各三十二人關啟所言今
日吉慶¶長齋清堂修行至經无量度人轉經受生願¶所啟上徹
徑御¶
无上三十二天元始上帝至尊几前¶
　畢引炁三十二過東向誦經¶<md:KR5a0092_HFL_001-039a>¶
　上陽子曰此經實修行之旨示祖炁之眞¶所以直言行道之
　日而不曰誦經之日者¶要知經卽丹也丹卽道也道卽經也
　非道¶則不出經非經則不出丹非丹則不成道¶一定之理更
　无别途此當以道用與世法¶通釋夫行道有二有内行道有
　外行道今¶先指外行道沐浴齋戒嚴設壇墠燒香誦¶經步虛
<pb:KR5a0092_YP-C_02kangji-06-0031a>
　朝贊爲外行道東海青元君曰以¶五香水持呪洗身此外沐
　浴大行梵炁周¶回十方以至中理五炁混合百神是内沐¶<md:KR5a0092_HFL_001-039b>¶浴
　齋者非止禁茹葷穢且先屏絶婬慾蓋¶齋心可以防患戒性
　可以消災入室者入¶靖絶塵身心專注可與神靈交通東向
　爲¶長生之方召集生炁叩齒之法左爲天鐘¶右爲天磬召仙
　靈也中爲天鼓朝奏上聖¶心拜者身形不動專意存禮閉目
　者收視¶内觀炁乃凝寂青爲玄一之炁黃乃元一¶之炁白乃
　始一之炁三色之義取法三清¶坐而存之神明自見内景外
　境蓊然冥合¶次存青龍自肝出居左白虎自肺出居右¶<md:KR5a0092_HFL_001-040a>¶朱雀
　自心出居前玄武自腎出居後師子¶白鶴各以六數存之自
<pb:KR5a0092_YP-C_02kangji-06-0031b>
　六腑而出分左右¶左目化爲日輪現紫赤之光九重右目化¶
　爲月輪現黃白之光七重與身相去三尺¶光明煥爛射入鼻
　中通腦後入金華宫結¶成圓光大如車輪以前青黃白三色
　相間¶是爲九色圓象以此光明遍照十方然後¶念前密呪密
　者不出聲也呪畢關告如前¶關告畢東向端坐存所出身中
　四獸等神¶在前聽法聞經然後出聲琅誦不得雜想¶<md:KR5a0092_HFL_001-040b>¶接談間
　斷經法如對君父无少懈怠務在¶感通徹天也此乃外行道
　皆世法之當然¶若以内行道則是道用其事逈别何以故¶世
　人看經只看過了不知經中是一大修¶行教指人行此經中
　之道故云行道之日¶而不言看經之日修煉内丹則有入室
<pb:KR5a0092_YP-C_02kangji-06-0032a>
　下¶工故云入室東向而不言登壇升堂者皆¶修還丹之説蓋
　經者敬也天尊説經令下¶愚之人知所歸敬則心向善不作
　非爲存¶神養炁可以无災若不沐浴齋戒更衣入¶<md:KR5a0092_HFL_001-041a>¶室而誦者
　反招殃譴若上士至人則行經¶中之道故云行道之日經卽
　道道卽丹修¶丹方有入室之事故云入室東向凡煉還¶丹先
　須煉己存心故云沐浴有道之士先¶絶慾想故云齋戒愚人
　不知此事卻乃高¶聲念將過去何謂行道曰修還丹也何謂¶
　還丹曰必須師指故純陽眞人曰不因師¶指此事難知老君
　曰吾非聖人學而得之¶故學丹必先求師不可妄自猜説旣
　得師¶傳先須煉己何謂煉己曰去慾念養精炁¶<md:KR5a0092_HFL_001-041b>¶故純陽曰先
<pb:KR5a0092_YP-C_02kangji-06-0032b>
　須煉己待時旣能煉己須結¶丹友以爲外護劉海蟾云箇事
　非常事尋¶人未得人陳泥丸云若无同志相規覺時¶恐爐中
　火候非旣得其侣先尋爐鼎悟眞¶篇云先把乾坤爲鼎器次
　摶烏兔藥來烹¶旣得爐鼎然後擇日何謂擇日紫陽眞人¶曰
　鉛遇癸生須急採又曰甘露降時天地¶合卽此是也得其日
　又得其時已須行卦¶炁故悟眞篇曰取將坎位中心實點化
　離¶宫腹内陰所以叩齒三十二心拜三十二¶<md:KR5a0092_HFL_001-042a>¶者環六十四卦
　也閉目靜思者伯陽眞人¶曰耳目口三寶閉塞勿發通眞人
　濳深淵¶浮游守規中也身坐青黃白三色雲炁之¶中者我師
　縁督子曰先天一炁自虛无中¶來青炁是汞白炁是鉛黃炁
<pb:KR5a0092_YP-C_02kangji-06-0033a>
　是土以其汞¶鉛未合藉土合之紫陽自序云追二炁於¶黃道
　會三性於元宫攢簇五行合和四象¶龍吟虎嘯夫唱婦隨方
　知内外蓊冥四獸¶羅列日月照明洞煥室内項生圓象如此¶
　分明密呪者大音希聲之謂此之謂行道¶<md:KR5a0092_HFL_001-042b>¶此之謂誦經此之
　謂内外二景煉丹旣就¶然後關告而身中魂魄皆化爲神矣
　頌曰¶入室之功卻妄情誦經行道早修行傳言¶玉女先關啟
　三十二天次第昇
